# Talenti del Manuale Base del Giocatore

### [Abile](https://5e.tools/feats.html#skilled_phb)

Il personaggio ottiene competenza in una qualsiasi combinazione di tre abilità o strumenti a scelta.

### [Adepto Elementale](https://5e.tools/feats.html#elemental%20adept_phb)

<b>Prerequisito:</b> La capacità di lanciare almeno un incantesimo

Quando il personaggio ottiene questo talento, sceglie uno dei tipi di danni seguenti: acido, freddo, fulmine, fuoco o tuono. 

Gli incantesimi che lancia ignorano la resistenza ai danni del tipo scelto. Inoltre, quando tira per i danni di un incantesimo da lui lanciato che infligge danni di quel tipo, può considerare ogni 1 ai dadi dei danni come un 2.

Un personaggio può selezionare questo talento più volte. Ogni volta che lo fa, deve scegliere un tipo di danno diverso.

### [Adepto Marziale](https://5e.tools/feats.html#martial%20adept_phb)

Il personaggio si è sottoposto a un addestramento marziale che gli permette di effettuare alcune manovre speciali in combattimento. Ottiene i benefici seguenti:

- Impara due manovre a scelta tra quelle disponibili per l'archetipo del Maestro di Battaglia nella classe del guerriero. Se una manovra da lui utilizzata richiede che il bersaglio effettui un tiro salvezza per resistere agli effetti della manovra, la CD del tiro salvezza è pari a 8 + il bonus di competenza del personaggio + il modificatore di Forza o di Destrezza del personaggio (a scelta del personaggio).
- Ottiene un dado di superiorità, un d6 (in aggiunta agli eventuali dadi di superiorità forniti da un'altra fonte). Usa questo dado per alimentare le sue manovre. Un dado di superiorità è considerato speso quando il personaggio lo usa. Il personaggio recupera i dadi di superiorità spesi quando completa un riposo breve o lungo.

### [Aggressore Selvaggio](https://5e.tools/feats.html#savage%20attacker_phb)

Una volta per turno, quando il personaggio tira per i danni di un attacco con un'arma da mischia, può ripetere il tiro per i danni dell'arma e scegliere quale risultato usare.

### [Allerta](https://5e.tools/feats.html#alert_phb)

Il personaggio tiene sempre gli occhi aperti in caso di pericolo e ottiene i benefici seguenti:

- Bonus di +5 all'iniziativa.
- Non può essere sorpreso finché è cosciente.
- Le altre creature non dispongono di vantaggio ai tiri per colpire contro di lui quando non sono viste da lui.

### [Appostato](https://5e.tools/feats.html#skulker_phb)

<b>Prerequisito:</B> Destrezza 13 o superiore

Il personaggio è abile nello sgusciare tra le ombre e ottiene i benefici seguenti:

- Può cercare di nascondersi quando si trova in un'area leggermente oscurata rispetto alla creatura da cui si nasconde.
- Quando è nascosto da una creatura e la manca con un attacco con un'arma a distanza, l'attacco sferrato non rivela la sua posizione.
- La luce fioca non impone svantaggio alle sue prove di Saggezza (Percezione) basate sulla vista.

### [Atleta](https://5e.tools/feats.html#athlete_phb)

Il personaggio si è sottoposto a un intenso addestramento fisico e ottiene i benefici seguenti:

- Il suo punteggio di Forza o di Destrezza aumenta di 1, fino a un massimo di 20.
- Quando è prono, per rialzarsi utilizza solo 1,5 metri del suo movimento.
- Scalare non gli costa movimento extra.
- Può effettuare un salto in lungo con rincorsa o un salto in alto con rincorsa dopo essersi mosso solamente di 1,5 metri a piedi, anziché di 3 metri.

### [Attore](https://5e.tools/feats.html#actor_phb) 

Il personaggio è abile nella recitazione e nella gestualità e ottiene i benefici seguenti:

- Il suo punteggio di Carisma aumenta di 1, fino a un massimo di 20.
- Dispone di vantaggio alle prove di Carisma (Inganno) e Carisma (Intrattenere) quando cerca di spacciarsi per una persona diversa.
- Può imitare la voce di un'altra persona o i versi di altre creature. Deve aver sentito parlare la persona in questione o avere udito il verso della creatura per almeno 1 minuto. Superando una prova di Saggezza (Intuizione) contrapposta alla prova di Carisma (Inganno) del personaggio, un ascoltatore può capire che l'effetto in questione è falso.

### [Carica](https://5e.tools/feats.html#charger_phb)

Quando il personaggio usa la sua azione di Scatto, può usare un'azione bonus per effettuare un attacco con un'arma da mischia o per spingere una creatura. 

Se si muove di almeno 3 metri in linea retta subito prima di effettuare questa azione bonus, sceglie se ottenere un bonus di +5 al tiro per i danni dell'attacco (se ha scelto di effettuare un attacco in mischia e ha colpito) o di spingere il bersaglio fino a un massimo di 3 metri allontanandolo da sé (se ha scelto di spingere e ha avuto successo).

### [Cecchino Magico](https://5e.tools/feats.html#spell%20sniper_phb)

<b>Prerequisito:</b> La capacità di lanciare almeno un incantesimo

Il personaggio ha appreso le tecniche che gli consentono di potenziare i suoi attacchi con certi tipi di incantesimi e ottiene i benefici seguenti:

- Quando lancia un incantesimo che gli richiede di effettuare un tiro per colpire, la gittata dell'incantesimo è raddoppiata.
- Gli attacchi a distanza con un incantesimo ignorano metà copertura e tre quarti di copertura.
- Apprende un trucchetto che richiede un tiro per colpire. Può sceglierlo dalle liste del bardo, chierico, druido, mago, stregone o warlock. La sua caratteristica da incantatore per questo trucchetto dipende dalla lista degli incantesimi da cui è stato scelto: Carisma per il bardo, lo stregone o il warlock; Saggezza per il chierico o il druido; Intelligenza per il mago.

### [Combattere a Due Armi](https://5e.tools/feats.html#dual%20wielder_phb)

Il personaggio è un maestro nel combattimento con due armi e ottiene i benefici seguenti:

- Ottiene un bonus di +1 alla CA mentre impugna un'arma da mischia separata in ogni mano.
- Può combattere con due armi anche quando le armi da mischia a una mano che impugna non sono leggere.
- Può estrarre o rinfoderare due armi a una mano quando normalmente sarebbe in grado di estrarne o rinfoderarne solo una.

### [Combattente in Sella](https://5e.tools/feats.html#mounted%20combatant_phb)

Il personaggio è un nemico pericoloso da affrontare quando è in sella. Finché è in sella e non è incapacitato, ottiene i benefici seguenti:

- Dispone di vantaggio ai tiri per colpire in mischia contro qualsiasi creatura che non sia a sua volta in sella e che sia più piccola della sua cavalcatura.
- Può obbligare un attacco che bersaglierebbe la sua cavalcatura a bersagliare invece lui.
- Se la sua cavalcatura è soggetta a un effetto che gli permette di effettuare un tiro salvezza su Destrezza per subire solo la metà dei danni, non subisce alcun danno se supera il tiro salvezza e soltanto la metà dei danni se lo fallisce.

### [Condottiero Ispiratore](https://5e.tools/feats.html#inspiring%20leader_phb)

<b>Prerequisito:</b> Carisma 13 o superiore

Il personaggio può dedicare 10 minuti a ispirare i suoi compagni, ravvivando la loro determinazione a combattere. Quando lo fa, sceglie fino a sei creature amiche (può includere sé stesso) situate entro 9 metri da lui e che siano in grado di vederlo, di udirlo e di capirlo. Ogni creatura ottiene un numero di punti ferita temporanei pari al livello del personaggio + il modificatore di Carisma del personaggio. Una creatura non può ottenere altri punti ferita temporanei da questo talento finché non ha completato un riposo breve o lungo.

### [Corazze Leggere](https://5e.tools/feats.html#lightly%20armored_phb)

Il personaggio si è addestrato per padroneggiare l'utilizzo delle armature leggere e ottiene i benefici seguenti:

- Il suo punteggio di Forza o di Destrezza aumenta di 1, fino a un massimo di 20.
- Ottiene competenza nelle armature leggere.

### [Corazze Medie](https://5e.tools/feats.html#heavily%20armored_phb)

<b>Prerequisito:</b> Competenze nelle armature leggere

Il personaggio si è addestrato per padroneggiare l'utilizzo delle armature medie e degli scudi e ottiene i benefici seguenti:

- Il suo punteggio di Forza o di Destrezza aumenta di 1, fino a un massimo di 20.
- Ottiene competenza nelle armature pesanti.

### [Duellante Difensivo](https://5e.tools/feats.html#defensive%20duelist_phb)

<b>Prerequisito:</b> Destrezza 13 o superiore

Quando il personaggio impugna un'arma accurata in cui è competente e un'altra creatura lo colpisce con un attacco in mischia, egli può usare la sua reazione per aggiungere il suo bonus di competenza alla sua CA per quell'attacco, cosa che potrebbe fare in modo che l'attacco lo manchi.

### [Esperto di Balestre](https://5e.tools/feats.html#crossbow%20expert_phb)

Grazie a un serrato addestramento nell'utilizzo della balestra, il personaggio ottiene i benefici seguenti:

- Ignora la proprietà di ricarica delle balestre in cui possiede competenza.
- La presenza di una creatura ostile a 1,5 metri da lui non impone svantaggio ai suoi tiri per colpire a distanza.
- Quando usa l'azione di attacco per attaccare con un'arma a una mano, può usare un'azione bonus per attaccare con una balestra a mano da lui impugnata.

### [Esperto di Dungeon](https://5e.tools/feats.html#dungeon%20delver_phb)

Il personaggio sa riconoscere le trappole nascoste e le porte segrete in molti dungeon e ottiene i benefici seguenti:

- Dispone di vantaggio alle prove di Saggezza (Percezione) e Intelligenza (Indagare) effettuate per individuare la presenza di porte segrete.
- Dispone di vantaggio ai tiri salvezza effettuati per evitare le trappole o resistere alle trappole.
- Dispone di resistenza ai danni inferti dalle trappole.
- Può cercare trappole mentre si muove a passo normale, anziché soltanto passo lento.

### [Fortunato](https://5e.tools/feats.html#lucky_phb)

Il personaggio è dotato di una fortuna sfacciata che sembra intervenire nei momenti più opportuni. Il personaggio possiede 3 punti fortuna. Ogni volta che effettua un tiro per colpire, una prova di caratteristica o un tiro salvezza, può spendere un punto fortuna per tirare un d20 aggiuntivo. Può scegliere di spendere uno dei suoi punti fortuna dopo che ha tirato il dado, ma prima che l'esito del tiro sia determinato. Il personaggio sceglie quale dei d20 usare per il tiro per colpire, la prova di caratteristica o il tiro salvezza. 

Il personaggio può anche spendere un punto fortuna quando viene effettuato un tiro per colpire contro di lui. Tira un d20, dopodiché sceglie se l'attacco utilizzerà il tiro dell'attaccante o il suo. Se più di una creatura spende un punto fortuna per influenzare l'esito di un tiro, i punti si annullano a vicenda e non si tira alcun dado aggiuntivo. 

Il personaggio recupera i punti fortuna spesi quando completa un riposo lungo.

### [Guaritore](https://5e.tools/feats.html#healer_phb)

Il personaggio è un abile guaritore, in grado di medicare le ferite rapidamente e di consentire ai suoi alleati di tornare a combattere. Ottiene i benefici seguenti:

- Quando usa una borsa del guaritore per stabilizzare una creatura morente, quella creatura recupera anche 1 punto ferita.
- Con un'azione, può spendere un utilizzo della borsa del guaritore per curare una creatura e ripristinare 1d6 + 4 dei suoi punti ferita, più un numero di punti ferita aggiuntivi pari al massimo dei Dadi Vita della creatura. La creatura non può recuperare altri punti ferita tramite questo talento finché non completa un riposo breve o lungo.

### [Incantatore da Guerra](https://5e.tools/feats.html#war%20caster_phb)

<b>Prerequisito:</b> La capacità di lanciare almeno un incantesimo

Il personaggio si è allenato a lanciare incantesimi nel bel mezzo di un combattimento e ha appreso le tecniche che gli forniscono i benefici seguenti:

- Dispone di vantaggio ai tiri salvezza su Costituzione che effettua per mantenere la concentrazione su un incantesimo quando subisce danni.
- Può fornire le componenti somatiche degli incantesimi anche quando impugna armi o uno scudo con una o entrambe le mani.
- Quando il movimento di una creatura ostile provoca un attacco di opportunità da parte sua, il personaggio può usare la sua reazione per lanciare un incantesimo sulla creatura anziché effettuare un attacco di opportunità. L'incantesimo deve avere un tempo di lancio di 1 azione e deve bersagliare solo quella creatura.

### [Incantatore Rituale](https://5e.tools/feats.html#ritual%20caster_phb)

<b>Prerequisito:</b> Intelligenza o Saggezza 13 o superiore

Il personaggio ha imparato alcuni incantesimi che può lanciare come rituali. Questi incantesimi sono scritti in un libro dei rituali che il personaggio deve impugnare quando intende lanciarli. Quando sceglie questo talento, il personaggio ottiene un libro dei rituali che contiene due incantesimi di 1° livello a sua scelta. Può sceglierli da una delle seguenti classi: bardo, chierico, druido, mago, stregone o warlock. Deve scegliere i suoi incantesimi dalla lista degli incantesimi di quella classe e gli incantesimi che sceglie devono avere il descrittore rituale. La classe scelta determina anche la sua caratteristica da incantatore per quegli incantesimi: Carisma per il bardo, lo stregone o il warlock; Saggezza per il chierico o il druido; Intelligenza per il mago. 

Se il personaggio si imbatte in un incantesimo in forma scritta, come una pergamena magica o il libro degli incantesimi di un mago, può aggiungerlo al suo libro dei rituali. L'incantesimo deve appartenere alla lista degli incantesimi della classe che ha scelto, non può essere di livello superiore alla metà del suo livello del personaggio (arrotondato per eccesso) e deve possedere il descrittore rituale. La procedura per copiare l'incantesimo nel libro dei rituali richiede 2 ore per livello dell'incantesimo e costa 50 mo per livello. Il costo rappresenta le componenti materiali che il personaggio spende mentre sperimenta l'incantesimo per riuscire a padroneggiarlo, nonché gli inchiostri pregiati che gli servono per trascriverlo.

### [Iniziato alla Magia](https://5e.tools/feats.html#magic%20initiate_phb)

Il personaggio sceglie una classe: bardo, chierico, druido, mago, stregone o warlock. Apprende due trucchetti a sua scelta dalla lista di incantesimi di quella classe. Sceglie inoltre un incantesimo di 1° livello da apprendere da quella stessa lista. Usando questo talento, può lanciare quell'incantesimo una volta al suo livello più basse e deve completare un riposo lungo prima di poterlo lanciare di nuovo in questo modo. 

La caratteristica da incantatore del personaggio per questi incantesimi dipende dalla classe scelta: Carisma per il bardo, lo stregone o il warlock; Saggezza per il chierico o il druido; Intelligenza per il mago.

### [Linguista](https://5e.tools/feats.html#linguist_phb)

Il personaggio ha studiato molte lingue e codici diversi, e ottiene i benefici seguenti:

- Il suo punteggio di Intelligenza aumenta di 1, fino a un massimo di 20.
- Apprende tre linguaggi a sua scelta.
- E' in grado di creare codici cifrati. Gli altri individui non possono decifrare il codice a meno che non vengano istruiti a farlo dal personaggio, o che non superino una prova di Intelligenza (CD pari al punteggio di Intelligenza del personaggio + il bonus di competenza del personaggio), oppure utilizzando una magia che consenta loro di decifrarli.

### [Lottatore](https://5e.tools/feats.html#grappler_phb)

<b>Prerequisito:</b> Forza 13 o superiore

Il personaggio ha sviluppato le abilità necessarie per farsi valere nella lotta corpo a corpo. Ottiene i benefici seguenti:

- Dispone di vantaggio ai tiri per colpire contro una creatura con cui sta lottando.
- Può usare la sua azione per tentare di immobilizzare una creatura da lui afferrata. - Per farlo deve effettuare un'altra prova di lotta. In caso di successo, il personaggio e la creatura sono entrambi trattenuti fino alla fine della lotta.

### [Lottatore da Taverna](https://5e.tools/feats.html#tavern%20brawler_phb)

Il personaggio è abituato ai combattimenti più rozzi e diretti, dove si usa qualsiasi arma si trovi a portata di mano, e ottiene i benefici seguenti:

- Il suo punteggio di Forza o di Costituzione aumenta di 1, fino a un massimo di 20.
- E' competente nelle armi improvvisate.
- Il suo colpo senz'armi usa 1d4 per i danni.
- Quando colpisce una creatura con un colpo senz'armi o un'arma improvvisata nel suo turno, può usare un'azione bonus per tentare di afferrare il bersaglio.

### [Maestro d'Armi](https://5e.tools/feats.html#weapon%20master_phb)

Il personaggio si è addestrato a lungo nell'utilizzo di molte armi e ottiene i benefici seguenti:

- Il suo punteggio di Forza o di Destrezza aumenta di 1, fino a un massimo di 20.
- Ottiene competenza in quattro armi a sua scelta. Ogni arma deve essere un'arma semplice o un'arma da guerra.

### [Maestro d'Armi Possenti](https://5e.tools/feats.html#great%20weapon%20master_phb)

Il personaggio ha imparato a sfruttare a proprio vantaggio il peso di un'arma, lasciando che il suo slancio infonda maggiore potenza ai suoi colpi. Ottiene i benefici seguenti:

- Nel proprio turno, quando mette a segno un colpo critico con un'arma da mischia o porta un personaggio a 0 punti ferita con un attacco del genere, può effettuare un attacco con un'arma da mischia come azione bonus.
- Prima di effettuare un attacco in mischia con un'arma pesante in cui è competente, può scegliere di subire una penalità di -5 al tiro per colpire. Se l'attacco colpisce, il personaggio aggiunge +10 ai danni dell'attacco.

### [Maestro degli Scudi](https://5e.tools/feats.html#shield%20master_phb)

Il personaggio usa gli scudi non solo per proteggersi, ma anche per attaccare. Finché impugna uno scudo, ottiene i benefici seguenti:

- Se effettua l'azione di Attacco nel suo turno, può usare un'azione bonus per cercare di spingere con il suo scudo una creatura entro 1,5 metri da sé.
- Se non è incapacitato, può aggiungere il bonus di CA del suo scudo a qualsiasi tiro salvezza su Destrezza che effettui contro un incantesimo o un altro effetto dannoso che bersaglia soltanto lui.
- Se è soggetto a un effetto che gli consente di effettuare un tiro salvezza su Destrezza per subire solo la metà dei danni, può usare la sua reazione per non subire alcun danno qualora superi il tiro salvezza, frapponendo lo scudo tra sé stesso e la fonte dell'effetto.

### [Maestro delle Armature Medie](https://5e.tools/feats.html#medium%20armor%20master_phb)

<b>Prerequisito:</b> Competenza nelle armature medie

Il personaggio si è addestrato per muoversi con efficacia quando indossa un'armatura media e ottiene i benefici seguenti:

- Se indossa un'armatura media non subisce svantaggio alle proprie prove di Destrezza (Furtività).
- Quando indossa un'armatura media, può aggiungere +3 anziché +2 alla propria CA se possiede una Destrezza pari o superiore a 16.

### [Maestro delle Armature Pesanti](https://5e.tools/feats.html#heavy%20armor%20master_phb)

<b>Prerequisito:</b> Competenza nelle armature pesanti

Il personaggio può usare la sua armatura per deviare colpi che risulterebbero letali per gli altri. Ottiene i benefici seguenti:

- Il suo punteggio di Forza aumenta di 1, fino a un massimo di 20.
- Mentre indossa un'armatura pesante, i danni contundenti, perforanti e taglienti che subisce dalle armi non magiche sono ridotti di 3.

### [Maestro delle Armi su Asta](https://5e.tools/feats.html#polearm%20master_phb)

Il personaggio ottiene i benefici seguenti:
  
- Quando effettua l'azione di Attacco e attacca soltanto con un'alabarda, un bastone ferrato o un falcione, può usare un'azione bonus per effettuare un attacco in mischia con l'estremità opposta dell'arma. Questo attacco usa lo stesso modificatore di caratteristica dell'attacco primario. Il dado dei danni dell'arma per questo attacco è un d4 e l'arma infligge danni contundenti.
- Mentre impugna un'alabarda, un bastone ferrato, un falcione o una picca, le altre creature provocano un attacco di opportunità da parte sua quando entrano nella portata che egli possiede con quell'arma.

### [Mente Acuta](https://5e.tools/feats.html#keen%20mind_phb)

La mente del personaggio è in grado di tenere conto del tempo, della direzione e dei dettagli con straordinaria precisione. Il personaggio ottiene i benefici seguenti:

- Il suo punteggio di Intelligenza aumenta di 1, fino a un massimo di 20.
- Sa sempre in che direzione si trova il nord.
- Sa sempre quante ore mancano alla prossima alba o al prossimo tramonto.
- Riesce a ricordare con precisione tutto ciò che ha visto o sentito nell'arco dell'ultimo mese.

### [Mobilità](https://5e.tools/feats.html#mobile_phb)

Il personaggio è straordinariamente agile e veloce, e ottiene i benefici seguenti:

- La sua velocità aumenta di 3 metri.
- Quando usa l'azione di Scatto, il terreno difficile non gli costa movimento extra in quel turno.
- Quando effettua un attacco in mischia contro una creatura, non provoca attacchi di opportunità da parte di quella creatura per il resto del turno, che l'attacco colpisca o meno.

### [Osservatore](https://5e.tools/feats.html#observant_phb)

Il personaggio nota rapidamente i dettagli dell'ambiente circostante e ottiene i benefici seguenti:

- Il suo punteggio di Intelligenza o di Saggezza aumenta di 1, fino a un massimo di 20.
- Se è in grado di vedere la bocca di una creatura mentre questa parla un linguaggio a lui conosciuto, riesce a capire cosa sta dicendo leggendo le labbra.
- Ottiene un bonus +5 alle sue prove passive di Saggezza (Percezione) e alle sue prove passive di Intelligenza (Indagare).

### [Resiliente](https://5e.tools/feats.html#resilient_phb)
Il personaggio sceglie un punteggio di caratteristica e ottiene i benefici seguenti:

- Il suo punteggio della caratteristica scelta aumenta di 1, fino a un massimo di 20.
- Ottiene competenza nei tiri salvezza che usano la caratteristica scelta.

### [Robusto](https://5e.tools/feats.html#tough_phb)

Il massimo dei punti ferita del personaggio aumenta di un ammontare pari al doppio del suo livello quando il personaggio ottiene questo talento. Da allora in poi, ogni volta che il personaggio acquisisce un livello, il massimo dei suoi punti ferita aumenta di 2 punti ferita aggiuntivi.

### [Sentinella](https://5e.tools/feats.html#sentinel_phb)
Il personaggio ha padroneggiato le tecniche che gli consentono di approfittare di ogni minuscolo varco nelle difese del nemico e ottiene i benefici seguenti:

- Quando colpisce una creatura con un attacco di opportunità, la velocità di quella creatura diventa 0 per il resto del turno.
- Le creature provocano attacchi di opportunità da parte sua anche quando effettuano l'azione di Disimpegno prima di uscire dalla sua portata.
- Quando una creatura entro 1,5 metri dal personaggio effettua un attacco contro un bersaglio diverso da lui (e quel bersaglio non possiede questo talento), il personaggio può usare la sua reazione per effettuare un attacco con un'arma da mischia contro la creatura attaccante.

### [Sterminatore di Maghi](https://5e.tools/feats.html#mage%20slayer_phb)

Il personaggio ha imparato varie tecniche utili nei combattimenti in mischia contro gli incantatori e ottiene i benefici seguenti:

- Quando una creatura entro 1,5 metri da lui lancia un incantesimo, egli può usare la sua reazione per effettuare un attacco con un'arma da mischia contro quella creatura.
- Quando infligge danni su una creatura concentrata su un incantesimo, quella creatura subisce svantaggio al tiro salvezza che effettua per mantenere la concentrazione.
- Dispone di vantaggio ai tiri salvezza contro gli incantesimi lanciati dalle creature entro 1,5 metri da lui.

### [Tenace](https://5e.tools/feats.html#durable_phb)

Il personaggio è robusto e resiliente, e ottiene i benefici seguenti:

- Il suo punteggio di Costituzione aumenta di 1, fino a un massimo di 20.
- Quando tira un Dado Vita per recuperare punti ferita, il numero minimo di punti ferita che recupera con il tiro è pari al doppio del suo modificatore di Costituzione (fino a un minimo di 2).

### [Tiratore Scelto](https://5e.tools/feats.html#sharpshooter_phb)

Il personaggio ha padroneggiato l'utilizzo delle armi a distanza ed è in grado di effettuare tiri che per gli altri risulterebbero impossibili. Ottiene i benefici seguenti:

- Gli attacchi a gittata lunga non impongono svantaggio ai tiri per colpire delle sue armi a distanza.
- Gli attacchi delle sue armi a distanza ignorano metà copertura e tre quarti di copertura.
- Prima di effettuare un attacco con un'arma a distanza in cui è competente, può scegliere di subire una penalità di -5 al tiro per colpire. Se l'attacco colpisce, il personaggio aggiunge +10 ai danni dell'attacco.

## <b> Credits </b>

Il credito per queste informazioni va a [Legend of Avalon](https://legendofavalon.forumfree.it/?t=77890406)

 